<!DOCTYPE html>
<html ng-app="postapp">

	<head>
    <meta charset="utf-8">
    <meta name="viewport" content="width=device-width initial-scale=1" />
    <meta http-equiv="X-UA-Compatible" content="IE=edge">

    <title>சவுக்கு- என்னதான் நடக்கிறது உத்திர பிரதேசத்தில்?</title>
    <meta name="description" content="Test Blog Site
">

    <link rel="canonical" href="/default/2014/05/02/post6133.html">
    <link rel="stylesheet" href="/css/post.css"/>

    <link rel="stylesheet" href="//maxcdn.bootstrapcdn.com/bootstrap/3.3.0/css/bootstrap.min.css" />
    <script src="//ajax.googleapis.com/ajax/libs/angularjs/1.3.2/angular.min.js"></script>
    <script src="//angular-ui.github.io/bootstrap/ui-bootstrap-tpls-0.11.2.js"></script>

    <script src="/js/posts.js"></script>
</head>


<body>
<div class="container" ng-controller="PostListController">
	<!--<header>
	<nav class="navbar navbar-default navbar-fixed-top" role="navigation">
		<div class="container">
			<div class="navbar-header">
				<button type="button" class="navbar-toggle" ng-init="isCollapsed = true" ng-click="isCollapsed = !isCollapsed">
					<span class="sr-only">Toggle navigation</span>
					<span class="icon-bar"></span>
					<span class="icon-bar"></span>
					<span class="icon-bar"></span>
				</button>
				<a class="navbar-brand" href="/index.html"><img src="/images/logo_small.jpg" class="logo-small"/> </a>
			</div>
			<div class="navbar-collapse" ng-class="{collapse: isCollapsed}">
				<ul class="nav navbar-nav navbar-right">
					<li class="active"><a href="/index.html">Home</a></li>
					<li class="dropdown" ng-class="{ open : dd1 }" ng-init="dd1 = false" ng-click="dd1 = !dd1">
						<a role="button" class="dropdown-toggle" dropdown-toggle="" aria-haspopup="true" aria-expanded="false">
							Recent Posts <b class="caret"></b>
						</a>
						<ul class="dropdown-menu" >
							<li ng-repeat="post in recentPosts()"><a ng-href=""><div ng-bind-html="post.title"></div></a></li>
						</ul>
					</li>
					<li><a href="#contact">Archives</a></li>
				</ul>
			</div>
		</div>
	</nav>
</header>-->

<header>
	<nav class="navbar navbar-default navbar-fixed-top" role="navigation">
		<div class="container">
			<a class="navbar-brand" href="/index.html">
				சவுக்கு
			</a>
		</div>
	</nav>
</header>

	<div class="row" style="margin-top: -18px;">
		<div class="col-md-4 col-md-push-8">
			
<div class="row">
    <div class="col-md-12 logo">
      <img src="/images/logo.jpg"/>
    </div>
</div>



<div class="row">
    <div class="col-md-12 hidden-xs hidden-sm">
        <h3 class="recent-posts-title">Recent Posts</h3>

        <ul ng-repeat="post in recentPosts()">
            <li><a href="{{post.href}}"><span ng-bind-html="post.title"/></a></li>
        </ul>
    </div>

    <div class="col-md-12 hidden-md hidden-lg">
        <div class="btn-group full-width" dropdown is-open="status.isopen">
            <button type="button" class="btn btn-primary dropdown-toggle full-width" ng-disabled="disabled">
                Recent Posts <span class="caret"></span>
            </button>
            <ul class="dropdown-menu" role="menu">
                <li ng-repeat="post in recentPosts()"><a href="{{post.href}}"><span ng-bind-html="post.title"/></li>
            </ul>
        </div>
    </div>
</div>



		</div>

		<div class="col-md-8 col-md-pull-4">

			<h1 class="post-title">என்னதான் நடக்கிறது உத்திர பிரதேசத்தில்?</h1>
			<p class="post-meta">May 2, 2014</p>

			<article class="post-content">
				<div class="fcbk_share"><div class="fcbk_button">
							<a href="http://www.facebook.com/profile.php?id=100007384787541" target="_blank">
								<img src="/images/6133/standard-facebook-ico.png" alt="Fb-Button" class="img-responsive" style="" height="" width="" />
							</a>
						</div><div class="fcbk_like"><div class="fb-like" data-href="http://savukkunews.com/6133/" data-layout="button_count" data-action="like" data-show-faces="false" data-share="true"></div></div></div>
<p>85 நாடாளுமன்ற உறுப்பினர்களைத் தேர்ந்தெடுக்கும் மிகப் பெரிய மாநிலமான உத்திரபிரதேச முடிவுகள் நாட்டின் எதிர்காலத்தை நிர்ணயிக்கக்கூடும். அங்கு மோடி அலை வீசுவதாகவே பலர் கருதுகின்றனர். இது குறித்து டைம்ஸ் ஆஃப் இண்டியா நாளேட்டில் வெளியாகியிருக்கும் குறிப்பிடத் தகுந்த ஆய்வாளர் ஜோதி மல்ஹோத்ராவின் கட்டுரையின் தமிழாக்கம்.)</p>
<p>கடந்த வாரம் நரேந்திர மோடி வாரணாசியில் தனது வேட்பு மனுவை தாக்கல் செய்தபோது அங்கே திரண்ட கூட்டம் இந்தியா முழுமையிலும் அதிர்ச்சி அலைகளை உருவாக்கியது. வேறொரு மாநிலத்தைச் சேர்ந்த ஒருவர் மக்கள் மத்தியில் அப்படி ஓர் எழுச்சியை உருவாக்கியிருக்கிறாரே எனப் பலரும் வியந்தனர்.</p>
<p><a href="http://tamilwhip.com/wp-content/uploads/2014/05/modivarnsi.jpg"><img class="img-responsive" src="/images/6133/modivarnsi.jpg" alt="modivarnsi" width="" height="" style="" /></a><br />
அதே நேரம் ராகுல் காந்தி போட்டியிடும் அமேதியிலுள்ள நந்த்மஹார் கிராமத்தில் அவரது தாய் சோனியா காந்தி பிரச்சாரம் செய்தபோது ஒரே புழுதிப்புயல். இயற்கையில் சீற்றம். அவ்வளவே. மக்கள் மத்தியில் என்னவோ இறுக்கமான மௌனமே.</p>
<p>உங்களுக்கு என் மகனையே நான் கொடுத்திருக்கிறேன் என்கிறார் சோனியா. ’ஓ அதனாலென்ன ஆகப்போகிறது. நாங்கள் வாக்களிக்கிறோம். அவரை வெற்றி பெறவும் செய்கிறோம். ஆனால் நீங்கள் எங்களை அலட்சியப்படுத்துகிறீர்கள். தொகுதி மேம்பாடு குறித்து அக்கறைப் படுவதில்லை,’ என்கின்றனர் மக்கள். எங்கு திரும்பினாலும் மக்களின் கோபம் வெளிப்படுகிறது. அதையும் மீறி ராகுல் வெற்றி பெற்றுவிடுவார்.</p>
<p>தொடர்ந்து பல ஆண்டுகளாக அக் குடும்பத்தைச் சேர்ந்தவர்களே அமேதியைத் தக்கவைத்து வருகின்றனர். அது இப்போதும் தொடரும். ஆனால் அவரது வெற்றி மக்கள் மகிழ்ச்சியாக இருப்பதைக் காட்டுகிறது என்பதாகக் கொள்ளமுடியாது.</p>
<p>ஒரு முதியவர் வேதனையுடன் குறிப்பிட்டார்: ”எங்கள் ஆதரவும் அனுதாபமும் அக்குடும்பத்திற்கே. 1991ஆம் ஆண்டு ராஜீவ் கொலை செய்யப்பட்டபோது நாங்கள் சில நாட்கள் உணவருந்தாமல் துக்கம் அனுஷ்டித்தோம். அந்த அளவு விசுவாசம் எங்களுக்கு. ஆனால் ராகுலைப் பாருங்கள். இதை ஏதோ தனது ராஜ்ஜியமாக, இங்கிருந்து தேர்ந்தெடுக்கப்படுவது தனது பிறப்புரிமை என்பது போலக் கருதுகிறார். இங்கே வருவதே இல்லை… எங்கள் குறைகளைக் கேட்பதில்லை. அவருக்கும் எங்களுக்குமிடையே ஒரு சுவரே எழுந்துவிட்டது.”</p>
<p><a href="http://tamilwhip.com/wp-content/uploads/2014/05/rahulbdy-1.jpg"><img class="img-responsive" src="/images/6133/rahulbdy-1.jpg" alt="rahulbdy-1" width="" height="" style="" /></a></p>
<p>ஆக வாரணாசிக்கும் அமேதிக்குமிடையேயான வேறுபாடுகள் அகில இந்திய அளவில் மக்களின் மன நிலையினை பிரதிபலிக்கிறதோ என எண்ணத் தோன்றுகிறது.</p>
<p>இன்றைய 24 மணி நேர தொலைக்காட்சி நாட்களில், மோடியாகட்டும், முலாயம் சிங்காக இருக்கட்டும் அவர்கள் செய்வது அனைத்தும் உடனுடக்குடன் உலகிற்குத் தெரியப்படுத்தப்படுகிறது.</p>
<p>அதே யுகத்தில்தான் மண் குடிசைகள், ஓலைக்கீற்றுக்கள், விஷம் போல் ஏறும் விலைவாசி, அதே வேகத்தில் அதிகரிக்கும் வேலைவாய்ப்பின்மை இவற்றின் ஊடே அமேதியும் இயங்குகிறது. நாகரிக முன்னேற்றம் ராஜீவ் தொகுதியைக் கடந்து சென்றுகொண்டிருக்கிறது.</p>
<p>இம்முரண்பாடுகளை உள்வாங்கியோ வாங்காமலோ, தன் பங்கிற்கு பிரியங்கா காந்தி மோடியைக் கடுமையாக விமர்சனம் செய்து, பாஜகவால் ஏற்படக்கூடிய ஆபத்துக்கள் பற்றி விழிப்புணர்வு ஏற்படுத்த முயல்கிறார்.</p>
<p>இவ்வளவு பெரிய ஒரு நாட்டின் பிரதமராக விரும்புபவருக்கு 56 இஞ்ச் அகல மார்பு தேவை இல்லை, ஜிம்னாசியம் செல்லும் கட்டுமஸ்தான உடல்கொண்ட ஹீரோ தேவையில்லை, மாறாக பெரிய இதயம் வேண்டும், இரக்க உணர்வுகள் வேண்டும் என்று பிரியாங்கா இடித்துரைப்பது சரி, ஆனால் அதெல்லாம் போதுமா மோடியின் வெற்றிப் பயணத்தைத் தடுத்து நிறுத்த? அவரது விமர்சனங்கள் முழக்கங்களெல்லாம் உண்மையிலேயே அவரது அக்கறையினை வெளிப்படுத்துகின்றனவா அல்லது அவரது கணவர் வத்ரா மீதுள்ள புகார்களிலிருந்து மக்களின் கவனத்தைத் திருப்பவே இப்படிப் பேசுகிறாரா என்றும் மக்கள் மனதில் கேள்விகள் எழலாமல்லவா?</p>
<p>லக்னௌவிற்கு கிழக்கே அமைந்துள்ள பூர்வாஞ்சலில், கோரக்பூர்வரை அடுத்த இரு வாரங்களில் வாக்களிப்பு நடைபெறவிருக்கிறது. அங்கெல்லாம் சாதி மற்று மத ரீதியான மன நிலை மோடி அலையின் வீச்சினைக் கணிசமாக மட்டுப்படுத்தக்கூடும். பகுஜன் சமாஜ் தலைவர் மாயாவதியும் சமாஜ்வாடித் தலைவர் முலாயம்சிங்கும் முழு மூச்சுடன் கிழக்கு உபியில் பிரச்சாரம் செய்வார்களேயானால் அவர்களுக்கு பாரம்பரியமாக வாக்களித்து வரும் சமூகங்கள் வேறு திசையில் செல்ல வாய்ப்பில்லை.</p>
<p>இப்பகுதியில் பல தொகுதிகளில் முஸ்லீம்கள் கணிசமான எண்ணிக்கையில் வாழ்கின்றனர். இந்நிலையில் பாஜகவை தோற்கடிக்கக்கூடிய வேட்பாளர் பின்னால் மதச்சார்பற்ற சக்திகள் அணிவகுக்கவேண்டும், அவர் சமாஜ்வாடி, பகுஜன் சமாஜ் அல்லது காங்கிரஸ் எந்தக் கட்சியைச் சார்ந்தவராக இருந்தாலும் சரி, அவருடைய வெற்றிக்கே மதச்சார்பற்ற அணியினர் உழைக்கவேண்டும்</p>
<p>வாரணாசியில் மோடிக்குக் கூடிய பிரம்மாண்ட கூட்டத்தை கண்ட பிறகும் மதச்சார்பற்ற கட்சிகள் தங்களுக்குள் மோதிக்கொண்டிருப்பார்களேயானால் பூர்வாஞ்சலில் பல தொகுதிகளை பாஜக கைப்பற்றும்.</p>
<p><a href="http://tamilwhip.com/wp-content/uploads/2014/05/mulayam-singh.jpg"><img class="img-responsive" src="/images/6133/mulayam-singh.jpg" alt="mulayam-singh" width="" height="" style="" /></a></p>
<p>முன்னாள் பாரதப் பிரதமர் சந்திரசேகரின் தொகுதியான பாலியாவில் கூட பாஜக போட்டியிடுகிறது. அங்கே அது வெல்லவும் வாய்ப்பிருப்பதாகக் கருதப்படுகிறது. அங்கு இப்போதுதான் முதல் முறையாகக் கட்சி போட்டியிடுகிறது என்பதும் இங்கே குறிப்பிடத் தக்கது.</p>
<p>அது மட்டுமல்ல மாயாவதியின் செல்வாக்கு அதிகம் செல்லுபடியாகாத வால்மீகி, மாலி, ராஜ்பர் போன்ற தலித் பிரிவினரின் வாக்குக்களையும் இந்துத்துவ முழக்கங்கள் மூலம் வென்றெடுக்க பாஜக முயல்கிறது. தியோரியா போன்று, பகுஜன் சமாஜ் முஸ்லீம் வேட்பாளர்களை நிறுத்தியிருக்கும் தொகுதிகளில், இத்தகைய விஷப் பிரச்சாரம் எடுபடக்கூடும். தியோரியாவில் பாஜகவின் கல்ராஜ் மிஸ்ராவிற்கும் பகுஜன் சமாஜின் நியாஸ் கானுக்குமிடையே கடும் போட்டி.</p>
<p>2014 பொதுத்தேர்தல்களின் இறுதிப்பகுதியை நாம் எட்டும் இந்நேரத்தில் மதச்சார்பற்ற அணியினருக்கிடையே நிலவும் முரண்பாடுகளின் விளைவாய் எழும் ஆபத்துக்கள் தெளிவாகவே வெளிப்படுகின்றன. தொழில் நூற்றாண்டிற்கு முந்தைய காலகட்ட சாதிப் பிளவுகள், காங்கிரஸ் மிக பலவீனமாயிருக்கிறது எனவே அத்துடன் கூட்டணி அமைப்பதில் பயனில்லை என்ற மாயாவதியின் முடிவு, கிழக்கு உ.பியில் முஸ்லீம்கள் நம்பிக்கையைப் பெறுவதெப்படி என்பது குறித்து காங்கிரசார் மத்தியில் தொடரும் குழப்பங்கள், பாஜகவை தோல்வியடையச் செய்வது யார் பொறுப்பு என்பது பற்றி தெளிவின்மை இவையனைத்தும் நல்லிணக்கம் பேணுவோர் முன் உள்ள சவால்களாகும்.</p>
<p>இந்நிலையில் இடது சாரிகளுக்கான வெளி மிகவும் அருகிவிட்டது. இத்தனைக்கும் இப்போது பரபரப்பாகப் பேசப்பட்டு வரும் வாரணாசி முஸ்லீம் தலைவர் அஃப்சல் அன்சாரி 1991 வரை இந்தியக் கம்யூனிஸ்ட் கட்சியின் எம்.எல்.ஏவாக இருந்தவர். ஆனால் அங்கெல்லாம் கம்யூனிஸ்டுகளின் சுவடே இல்லை,. இவர்களோ அமெரிக்க ஏகாதிபத்தியம் பற்றி முழங்குகின்றனர், மக்களின் எவற்றைப் பற்றிக் கவலைப் படுகின்றனர் என்ற சிந்தனையே இல்லாமல் செயல்படுகின்றனர் இடதுசாரிகள்.</p>
<p>ஆனால் காங்கிரசிற்கு இன்னமும் ஓரளவு உயிர் இருக்கத்தான் செய்கிறது. ராம்பூரில் போட்டியிடும் நவேத் மியான், உன்னாவ் வேட்பாளர் அன்னு தாண்டன், பாரபங்கியில் பூனியா, மிர்சாபூரில் லலிதேஷ் திரிபாதி போன்றோர் தீவிரமாக களத்தில் இறங்கியிருக்கின்றனர். இந்தக் கால துக்ளக் போல செயல்படும் அசாம் கானின் சகா சமாஜ்வாடிக் கட்சியின் நசீர் அஹமத் கான் ராம்பூரில் வெல்வது கடினம் என்று கூடச் சொல்லலாம்.</p>
<p>தன்னை அழித்துக்கொள்ள காங்கிரஸ் பகீரதப் பிரயத்தனம் செய்திருப்பது உண்மையே, ஆனாலும் மிகப் பெரிய ஆலமரம் அது, எளிதில் வீழ்ந்துவிடாது.</p>
<p>2019க்கான போட்டி இப்போதே துவங்கிவிட்டது என்றுதான் தோன்றுகிறது.</p>
<p>(மொழியாக்கம் – த.நா.கோபாலன்)</p>
<p>&nbsp;</p>
<p>குறிப்பு: உ.பியில் மொத்த இடங்கள் குறித்து சற்று குழம்பிவிட்டேன். மன்னிக்க. ஒவ்வொரு மாநிலத்திலும் எத்தனை இடங்கள் என்பதற்கான அதிகாரபூர்வ பட்டியல்:</p>
<p><a href="http://eci.nic.in/archive/handbook/returning-officer/ran1/ran1_1.htm">http://eci.nic.in/archive/handbook/returning-officer/ran1/ran1_1.htm</a></p>
<p>&nbsp;</p>
<div class="fcbk_share"><div class="fcbk_button">
							<a href="http://www.facebook.com/profile.php?id=100007384787541" target="_blank">
								<img src="/images/6133/standard-facebook-ico.png" alt="Fb-Button" class="img-responsive" style="" height="" width="" />
							</a>
						</div><div class="fcbk_like"><div class="fb-like" data-href="http://savukkunews.com/6133/" data-layout="button_count" data-action="like" data-show-faces="false" data-share="true"></div></div></div>
<div class="sharedaddy sd-sharing-enabled"><div class="robots-nocontent sd-block sd-social sd-social-icon sd-sharing"><h3 class="sd-title">Share this:</h3><div class="sd-content"><ul><li class="share-facebook"><a rel="nofollow" class="share-facebook sd-button share-icon no-text" href="http://savukkunews.com/6133/?share=facebook" title="Share on Facebook" id="sharing-facebook-6133"><span></span><span class="sharing-screen-reader-text">Share on Facebook</span></a></li><li class="share-twitter"><a rel="nofollow" class="share-twitter sd-button share-icon no-text" href="http://savukkunews.com/6133/?share=twitter" title="Click to share on Twitter" id="sharing-twitter-6133"><span></span><span class="sharing-screen-reader-text">Click to share on Twitter</span></a></li><li class="share-google-plus-1"><a rel="nofollow" class="share-google-plus-1 sd-button share-icon no-text" href="http://savukkunews.com/6133/?share=google-plus-1" title="Click to share on Google+" id="sharing-google-6133"><span></span><span class="sharing-screen-reader-text">Click to share on Google+</span></a></li><li class="share-tumblr"><a rel="nofollow" class="share-tumblr sd-button share-icon no-text" href="http://savukkunews.com/6133/?share=tumblr" title="Click to share on Tumblr"><span></span><span class="sharing-screen-reader-text">Click to share on Tumblr</span></a></li><li class="share-reddit"><a rel="nofollow" class="share-reddit sd-button share-icon no-text" href="http://savukkunews.com/6133/?share=reddit" title="Click to share on Reddit"><span></span><span class="sharing-screen-reader-text">Click to share on Reddit</span></a></li><li class="share-pinterest"><a rel="nofollow" class="share-pinterest sd-button share-icon no-text" href="http://savukkunews.com/6133/?share=pinterest" title="Click to share on Pinterest"><span></span><span class="sharing-screen-reader-text">Click to share on Pinterest</span></a></li><li class="share-end"></li></ul></div></div></div>
<div class="sharedaddy sd-block sd-like jetpack-likes-widget-wrapper jetpack-likes-widget-unloaded" id="like-post-wrapper-68584444-6133-5471fa7d8041b" data-src="//widgets.wp.com/likes/#blog_id=68584444&amp;post_id=6133&amp;origin=savukkunews.com&amp;obj_id=68584444-6133-5471fa7d8041b" data-name="like-post-frame-68584444-6133-5471fa7d8041b"><h3 class="sd-title">Like this:</h3><div class="likes-widget-placeholder post-likes-widget-placeholder" style="height:55px"><span class="button"><span>Like</span></span> <span class="loading">Loading...</span></div><span class="sd-text-color"></span><a class="sd-link-color"></a></div>
<!--<rdf:RDF xmlns:rdf="http://www.w3.org/1999/02/22-rdf-syntax-ns#"
			xmlns:dc="http://purl.org/dc/elements/1.1/"
			xmlns:trackback="http://madskills.com/public/xml/rss/module/trackback/">
		<rdf:Description rdf:about="http://savukkunews.com/6133/"
    dc:identifier="http://savukkunews.com/6133/"
    dc:title="என்னதான் நடக்கிறது உத்திர பிரதேசத்தில்?"
    trackback:ping="http://savukkunews.com/6133/trackback/" />
</rdf:RDF>-->

			</article>
		</div>
	</div>

	<footer>


</footer>

</div>

</body>
</html>
