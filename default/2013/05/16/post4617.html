<!DOCTYPE html>
<html ng-app="postapp">

	<head>
    <meta charset="utf-8">
    <meta name="viewport" content="width=device-width initial-scale=1" />
    <meta http-equiv="X-UA-Compatible" content="IE=edge">

    <title>சவுக்கு- மே 17</title>
    <meta name="description" content="Test Blog Site
">

    <link rel="canonical" href="/default/2013/05/16/post4617.html">
    <link rel="stylesheet" href="/css/post.css"/>

    <link rel="stylesheet" href="//maxcdn.bootstrapcdn.com/bootstrap/3.3.0/css/bootstrap.min.css" />
    <script src="//ajax.googleapis.com/ajax/libs/angularjs/1.3.2/angular.min.js"></script>
    <script src="//angular-ui.github.io/bootstrap/ui-bootstrap-tpls-0.11.2.js"></script>

    <script src="/js/posts.js"></script>
</head>


<body>
<div class="container" ng-controller="PostListController">
	<!--<header>
	<nav class="navbar navbar-default navbar-fixed-top" role="navigation">
		<div class="container">
			<div class="navbar-header">
				<button type="button" class="navbar-toggle" ng-init="isCollapsed = true" ng-click="isCollapsed = !isCollapsed">
					<span class="sr-only">Toggle navigation</span>
					<span class="icon-bar"></span>
					<span class="icon-bar"></span>
					<span class="icon-bar"></span>
				</button>
				<a class="navbar-brand" href="/index.html"><img src="/images/logo_small.jpg" class="logo-small"/> </a>
			</div>
			<div class="navbar-collapse" ng-class="{collapse: isCollapsed}">
				<ul class="nav navbar-nav navbar-right">
					<li class="active"><a href="/index.html">Home</a></li>
					<li class="dropdown" ng-class="{ open : dd1 }" ng-init="dd1 = false" ng-click="dd1 = !dd1">
						<a role="button" class="dropdown-toggle" dropdown-toggle="" aria-haspopup="true" aria-expanded="false">
							Recent Posts <b class="caret"></b>
						</a>
						<ul class="dropdown-menu" >
							<li ng-repeat="post in recentPosts()"><a ng-href=""><div ng-bind-html="post.title"></div></a></li>
						</ul>
					</li>
					<li><a href="#contact">Archives</a></li>
				</ul>
			</div>
		</div>
	</nav>
</header>-->

<header>
	<nav class="navbar navbar-default navbar-fixed-top" role="navigation">
		<div class="container">
			<a class="navbar-brand" href="/index.html">
				சவுக்கு
			</a>
		</div>
	</nav>
</header>

	<div class="row" style="margin-top: -18px;">
		<div class="col-md-4 col-md-push-8">
			
<div class="row">
    <div class="col-md-12 logo">
      <img src="/images/logo.jpg"/>
    </div>
</div>



<div class="row">
    <div class="col-md-12 hidden-xs hidden-sm">
        <h3 class="recent-posts-title">Recent Posts</h3>

        <ul ng-repeat="post in recentPosts()">
            <li><a href="{{post.href}}"><span ng-bind-html="post.title"/></a></li>
        </ul>
    </div>

    <div class="col-md-12 hidden-md hidden-lg">
        <div class="btn-group full-width" dropdown is-open="status.isopen">
            <button type="button" class="btn btn-primary dropdown-toggle full-width" ng-disabled="disabled">
                Recent Posts <span class="caret"></span>
            </button>
            <ul class="dropdown-menu" role="menu">
                <li ng-repeat="post in recentPosts()"><a href="{{post.href}}"><span ng-bind-html="post.title"/></li>
            </ul>
        </div>
    </div>
</div>



		</div>

		<div class="col-md-8 col-md-pull-4">

			<h1 class="post-title">மே 17</h1>
			<p class="post-meta">May 16, 2013</p>

			<article class="post-content">
				<div class="fcbk_share"><div class="fcbk_button">
							<a href="http://www.facebook.com/profile.php?id=100007384787541" target="_blank">
								<img src="/images/4617/standard-facebook-ico.png" alt="Fb-Button" class="img-responsive" style="" height="" width="" />
							</a>
						</div><div class="fcbk_like"><div class="fb-like" data-href="http://savukkunews.com/4617/" data-layout="button_count" data-action="like" data-show-faces="false" data-share="true"></div></div></div>
<p><img class="img-responsive" style="" src="/images/4617/Picture_058.jpg" alt="Picture_058" width="" height="" /></p>
<p>இயலாமையும் வஞ்சகமும்</p>
<p>சூல் கொண்டு</p>
<p>மானுடம் தெரு மேய்ந்போது</p>
<p>கொடிய நாசகார பாஷாணங்களை</p>
<p>முள்ளிவாய்க்கால் முட்டுக்குள்</p>
<p>மிக மலினமாக ஒத்திகை பார்த்து,</p>
<p>நவீன நரபலி நடத்தப்பட்ட</p>
<p>அரக்கத்தனத்தின்</p>
<p>நான்காம் ஆண்டு.</p>
<p> </p>
<p><span style="line-height: 17pt;">ஒருசில</span></p>
<p>கருங்காலிகளின் வரலாற்று துரோகத்தால்,</p>
<p>இருபத்து ஓராம் நூற்றாண்டில்</p>
<p>உலகம் வியப்புடன் திரும்பிப்பார்த்த</p>
<p>தமிழினத்தின் ஒப்பற்ற எழுச்சி</p>
<p>காட்டிக்கொடுக்கப்பட்ட</p>
<p>கரிநாள்.</p>
<p> </p>
<p>தந்தரமும் நயவஞ்சகமும் ஒன்றுசேர்ந்து</p>
<p>ஒரு இனத்தின்</p>
<p>நாற்பது ஆண்டு முதலீட்டை</p>
<p>காவு கொடுத்து,</p>
<p>மண்ணோடு மண்ணாக்கிய</p>
<p>வரலாற்றின் வக்கிரமான</p>
<p>நினைவு நாள்.</p>
<p> </p>
<p>மானசீகமாக இந்த நினைவு</p>
<p>எனது மண்ணில்</p>
<p>வெப்பத்துடன் நினைவு கூரவேண்டும்.</p>
<p>சுற்றி நின்று வஞ்சகர்கள் விபச்சாரம் செய்வதால்</p>
<p>விண் நோக்கி கூவிக் குரல் எழுப்பி</p>
<p>இறந்துபோன உறவுகளை உச்சாடனம் செய்து</p>
<p>அன்னை தமிழின் பெயரால்</p>
<p>அந்தியட்டி செய்கிறேன்.</p>
<p> </p>
<p>எனது</p>
<p>இறந்தகால நினைவுகள் நீண்டு விரிகின்றன.</p>
<p>வீரம் ஒருபுறம்,</p>
<p>வஞ்சகம் மறுபுறம்.</p>
<p>உன்னோடு உன்னோடு என்று அறம் பாடியவர்கள்</p>
<p>தருணம் பார்த்து கருவறுத்த</p>
<p>நினைவுகள் மட்டும்,</p>
<p>நெஞ்சுக் கூட்டுக்குள் அடைந்து கிடக்க முடியாமல்</p>
<p>விழுப்புண்ணின் சீழாக வெளி வருகிறது.</p>
<p> </p>
<p>எனது தாய் நாடு</p>
<p>ஒரு சிறிய நாடுதான்.</p>
<p>இருந்தாலும்</p>
<p>தமிழ் இனம் உலகில் இருப்பதை</p>
<p>வரை படங்களுடன் எட்டு திக்கிலும் முரசறைந்தது.</p>
<p>உரிமைப் புரட்சியின் வெப்பத்தால்</p>
<p>ஒரு கட்டத்தில்</p>
<p>எனது மண் உலைக்களமானது உண்மை.</p>
<p> </p>
<p>உலைக்களம் கக்கிய கனலுக்குள்</p>
<p>குளித்து வெளிவந்த போதுதான்</p>
<p>மனித மரபணுக்களின் உள்ளிருந்த</p>
<p>அருவருப்பான சூத்திரம் அறிய முடிந்தது.</p>
<p>என் தாய் மண் என்பதால்</p>
<p>எதையும் இட்டுக்கட்டி சொல்லவில்லை.</p>
<p> </p>
<p>வாழ்ந்து பார்த்த வரையில்</p>
<p>ரஷ்யாவை விட,&nbsp;&nbsp;ஐரோப்பாவை விட</p>
<p>ஈழநாடு</p>
<p>என்றென்றும் எனக்கு இனிப்பாக இருந்தது.</p>
<p> </p>
<p>அன்றொருநாள்</p>
<p>காகம் ஒன்று எனது குழந்தையின் தலையில்</p>
<p>எச்சமிட்டதற்க்குக்கூட&nbsp;&nbsp;காவலுக்கு கட்டளையிட்ட</p>
<p>என் தலைவன் வாழ்ந்த மண்ணில்</p>
<p>நரிகளும் பன்றிகளும்</p>
<p>தமது மேய்ச்சல் காடாக்கி இனப்பெருக்கம் செய்ய</p>
<p>படையெடுக்கின்றன.</p>
<p> </p>
<p>முள்ளை முள்ளால்தான் எடுக்க வேண்டும்</p>
<p>அப்புவும்,&nbsp;&nbsp;ஆச்சியும்,&nbsp;&nbsp;அடுத்தவீட்டு பாட்டியும்</p>
<p>சொல்லக் கேள்விப்பட்டிருந்தேன்.</p>
<p>அது மிகையல்ல என்பதை</p>
<p>எனக்கு ஞானம் போதித்த பேரககராதி மூலம்</p>
<p>நிதர்சனமாகவும் உணர்ந்தது கொண்டேன்.</p>
<p> </p>
<p>எனக்கு விபரம் தெரிந்த காலத்திலிருந்து,</p>
<p>எனது மண்ணில்</p>
<p>தினமும் வெடிச்சத்தம் காதை பிளக்கும்.</p>
<p>அதற்காக</p>
<p>எவரும் வீட்டுக்குள் அடைந்து கிடக்கவுமில்லை.</p>
<p>விபரம் புரியாமலுமில்லை.</p>
<p> </p>
<p>அரசியல் செத்துப்போய்</p>
<p>அரை நூற்றாண்டு ஆகிவிட்டபோதும்,</p>
<p>மனுவியல்</p>
<p>உயிர்ப்புடன் எனது மண்ணில்</p>
<p>நிமிர்ந்து நிற்கக் கண்டேன்.</p>
<p>தலைமையின் பண்பு அதுவென்று</p>
<p>நான் மட்டும் சொல்லவில்லை.</p>
<p>அதற்காக</p>
<p>நாங்கள் பாராட்டு விழா நடத்தவுமில்லை.</p>
<p> </p>
<p>குழந்தைகள் கூட வெடிச்சத்தத்திற்கு</p>
<p>விளக்கவுரை கூறுமளவுக்கு</p>
<p>விற்பன்னராக இருந்தது</p>
<p>மற்றவர்களுக்கு வியப்பாக இருக்கலாம்,</p>
<p>ஆனால்,</p>
<p>இப்போ மட்டும்</p>
<p>அது</p>
<p>எனக்கும் வியப்பாகத்தான் இருக்கிறது.</p>
<p> </p>
<p>அப்போதெல்லாம்</p>
<p>துணிச்சல் கூட</p>
<p>எங்களிடம்,&nbsp;&nbsp;கைமாற்று கேட்குமளவுக்கு</p>
<p>துணிவு</p>
<p>பார்க்குமிடமெல்லாம்</p>
<p>கும்பி கும்பியாக கிடந்தது.</p>
<p> </p>
<p>நான்கு வருடங்களுக்கு முன்புவரை</p>
<p>எல்லோரைப் போலவும் எங்களுக்கும்</p>
<p>ஆயிரம் பிரச்சினைகள்.</p>
<p>ஆனாலும்</p>
<p>எங்களை அடிமைகள் என்று</p>
<p>எவரும் சொல்லவில்லை.</p>
<p> </p>
<p>தினமும் எங்கள் மண்ணில்</p>
<p>மண்ணுக்காக</p>
<p>மரணம் நிகழ்ந்துகொண்டே இருக்கும்.</p>
<p>அதற்காக எவரும் பயப்படவும் இல்லை,</p>
<p>பக்கத்து வீட்டில்ப்போய்</p>
<p>பதுங்கிக்கொள்ளவும் இல்லை.</p>
<p>தூக்கத்துக்கென்று</p>
<p>நாங்கள் இரவை தெரிவு செய்ததுமில்லை.</p>
<p> </p>
<p>இன்று நான்</p>
<p>வேறொரு நாட்டில் உண்டு உறங்கி</p>
<p>பாதுகாப்பாக இருந்தாலும்,</p>
<p>தனிமையாக உணருகின்றேன்.</p>
<p>காவற்காரரை காணவில்லை</p>
<p>எனது கவச குண்டலத்தின்</p>
<p>சத்தமும் கேட்கவில்லை.</p>
<p>அடிக்கடி திடுக்கிடுகிறேன்.</p>
<p> </p>
<p>இரண்டாயிரத்து ஒன்பதுக்கு முன்</p>
<p>என்னிடம்</p>
<p>அசாத்திய துணிச்சல் நிறையவே இருந்தது.</p>
<p>அது</p>
<p>தலைக்கனமாக கூட இருக்கலாம்.</p>
<p>இன்றைக்கு துணிச்சல் இருந்தாலும்</p>
<p>அசாத்தியம் இருந்த இடம்</p>
<p>வெறிச்சோடி வெற்றிடமாக கிடக்கிறது.</p>
<p>அதற்கான காரணங்கள் நிறையவே இருக்கின்றன.</p>
<p> </p>
<p>ஈழநாட்டை தாயகமாக கொண்டு</p>
<p>அங்கு பிறந்த பூர்வீக தமிழனான எனக்கு,</p>
<p>அங்கு</p>
<p>எனது மண்ணில் வாழ இடமில்லை.</p>
<p>என் உரிமை வஞ்சகர்களின் வாய்ப்பாடுகளால்</p>
<p>முற்றாக தடை செய்யப்பட்டுவிட்டது.</p>
<p>இப்போதெல்லாம்</p>
<p>வேடனும்</p>
<p>வெட்டரிவாள்களும் குடிகொண்டுவிட்டன.</p>
<p> </p>
<p>எனக்கான வழக்குகள் நானில்லாமல்</p>
<p>வெவ்வேறு மன்றங்களில்</p>
<p>விசாரணைக்கு எடுத்துக் கொள்ளப்படுகிறது.</p>
<p>என் மூலம் தெரியாத பலர்</p>
<p>வேற்று மொழியில் எனது சுதந்திரம் பற்றி</p>
<p>மூச்சு விடமல் காரசாரமாக விவாதிக்கின்றனர்.</p>
<p>எந்த முடிவையும் எட்டிவிட மாட்டார்கள்</p>
<p>என்பது மட்டும்</p>
<p>என்னால் சொல்ல முடியும்.</p>
<p> </p>
<p>அதுபற்றி பலருக்கும் உள்ளூர மகிழ்ச்சிதான்.</p>
<p>சிலர் கவலைப்படுவதுபோல் காட்டுகின்றனர்</p>
<p>உலகத்திலுள்ள அனைத்து பேரரசுகளும்,</p>
<p>ஆட்சியாளர்களும் உள சுத்தியோடு</p>
<p>எமது கையறு நிலையை,</p>
<p>வன் குடியகல்வை</p>
<p>மானசீகமாக பேச மறுக்கின்றனர்.</p>
<p> </p>
<p>எங்களை</p>
<p>சிங்களவனிடம் தாரைவார்த்துக்கொடுத்த</p>
<p>பிரித்தானிய</p>
<p>எலிஸபெத் மகாராணியார் உட்பட.</p>
<p> </p>
<p>அது ஏன் என்பது எனக்கும்</p>
<p>எங்களுக்கும் இதுவரை புரியவில்லை.</p>
<p> </p>
<p>இரண்டு காரணங்கள் இருக்கலாம்,</p>
<p>வரலாற்றின்</p>
<p>படிப்பினையை மூலதனமாகக் கொண்டு</p>
<p>எனது உள் மனது</p>
<p>அடித்து சொல்லிக் கொண்டிருக்கிறது.</p>
<p>நான்</p>
<p>அதை மானசீகமாக ஏற்றுக்கொண்டாலும்,</p>
<p>வெளியில் சொல்ல முடியவில்லை,</p>
<p>ஏனென்றால்</p>
<p>கருங்காலிகளுடன்,&nbsp;&nbsp;&nbsp;கிரந்தம் பேசும்</p>
<p>பெரியவரும் கோபித்துக் கொள்ளுவார்.</p>
<p> </p>
<p>அவரது ஈகோ&#8217;வும் வித்தக காய்ச்சலும்,</p>
<p>என்னையும் எனது சந்ததியையும்</p>
<p>உலுக்கிய உலுக்கும் படுத்திய பாடும்</p>
<p>எங்களைத்தவிர வேறு எவரும்</p>
<p>அனுபவித்து புரிந்திருக்க முடியாது.</p>
<p>ஆனாலும் அவர் இன்றைக்கு</p>
<p>மோசமாக அடிபட்டு குப்புற விழுந்து போனார்</p>
<p>இருந்தும் புரியாத கிரந்தத்தை</p>
<p>இன்னும் அவர் நிறுத்திக்கொள்ளவில்லை.</p>
<p> </p>
<p>அது சர்வதேச மட்டத்தில்</p>
<p>பலருக்கும் புரிந்த விடயங்கள்தான்.</p>
<p>இன்னுமொரு மூன்று வருடத்திற்கு</p>
<p>பொறுத்துத்தான் ஆகவேண்டும்.</p>
<p>அட்டம சாமத்தில்</p>
<p>பட்சி ஒன்று சொல்லிவிட்டு பறந்துவிட்டது.</p>
<p> </p>
<p>உலகத்தில்</p>
<p>தாழ்வு மனப்பாண்மையை</p>
<p>பகிரங்கமாக சொன்னால்</p>
<p>பெரியவருக்கு மட்டுமல்ல</p>
<p>எவருக்கும் ஏற்றுக்கொள்ள முடியாமலிருக்கலாம்.</p>
<p>அதனால்</p>
<p>அதை நான் வெளிப்படையாக</p>
<p>சொல்ல விரும்பவில்லை.</p>
<p> </p>
<p>எனது இனம்</p>
<p>அகதியாக புலம்பெயர்ந்திருந்தாலும,</p>
<p>அமெரிக்காவில்,</p>
<p>ஐரோப்பாவில்,</p>
<p>அவுஸ்திரேலியாவில்,</p>
<p>கனடாவில்</p>
<p>இன்னபிற இருபது நாடுகளில்</p>
<p>அமைதியாக நிம்மதியாக வாழ முடிகிறது.</p>
<p> </p>
<p>ஆனால்</p>
<p>நிராயுதபாணியான போதும்</p>
<p>எனது சொந்த நாடான ஈழத்தில்</p>
<p>ஒரு மணி நேரம்</p>
<p>சுதந்திரமாக உயிர் வாழ இடமில்லை.</p>
<p> </p>
<p>நம்பிக்கையுடன்</p>
<p>நான் அகதி என்று தமிழ்நாடு வந்தாலும்,</p>
<p>அதிகம் சிறையிலும்,</p>
<p>சிறைச்சாலை போன்ற கட்டமைப்புக்குள்ளும்</p>
<p>மட்டுமே வாழ முடிகிறது.</p>
<p>ஏனென்று புரியவில்லை.</p>
<p>அதுபற்றி</p>
<p>வெளியில் சொல்லவும் முடியவில்லை.</p>
<p> </p>
<p>எனது தாய் நாட்டு மண்ணில்</p>
<p>நான் ஏன் வாழமுடியாது?,</p>
<p> </p>
<p>எனது உறவுகள் நிறைய செத்துப்போய் விட்டன,</p>
<p>மீதமாக இருப்பவர்கள்</p>
<p>ஒன்றாக ஒரு நாட்டில் இல்லை.</p>
<p>கணவன் ஒரு நாட்டில்</p>
<p>மனைவி மற்றொரு நாட்டில்</p>
<p>குழந்தைகள் வேறு கண்டத்தில்.</p>
<p> </p>
<p>இதை பெரியவருக்கும் சிலர் தெரியப்படுத்தினர்</p>
<p>அவர்</p>
<p>தனது குடும்பமும் பல துருவங்களாகி</p>
<p>தீர்க்க முடியாத சிக்கல் இருப்பதாக</p>
<p>கோரிக்கையை நிராகரித்துவிட்டார்.</p>
<p> </p>
<p>பஞ்சாயத்து காரர்களை நம்பி ஏமாந்து போனோம்.</p>
<p>நான் எனது மண்ணில் வாழவேண்டும்.</p>
<p>ஏன் வாழ முடியாது?</p>
<p> </p>
<p>அந்த உண்மை தெரிந்தாகும் வரை..</p>
<p>அறிந்தாகும் வரை..</p>
<p>அங்கு அமைதி நிலை</p>
<p>தோன்றும் என்று</p>
<p>அகதியாக</p>
<p>நாட்டுக்கு வெளியில் வசிக்கும் நான்</p>
<p>ஒருபோதும் நம்பவில்லை.</p>
<p> </p>
<p>ஏனென்றால்</p>
<p>நான் ஒரு பொழுது</p>
<p>மவுனமாக இருந்துவிட்டாலே</p>
<p>அங்கு</p>
<p>அமைதி என்று கதை கட்டிவிடுவர்.</p>
<p>நான் சுதந்திரவாதியாக உணரும்வரை</p>
<p>நான் அமைதியாக இருக்க முடியாது.</p>
<p> </p>
<p>என் தாய் மண் சுடுகாடாகி கிடக்கிறது.</p>
<p>எஞ்சிய உறவுகள் கழுகுகளின் கட்டுப்பாட்டில்</p>
<p>ஊசலாடுவதை ஊடகங்கள் சொல்லுகின்றன.</p>
<p>உள்ளம் எரிதனலாகி புழுக்கம் மிஞ்சிவிட்டது.</p>
<p>எமிஞ்சிய உறவினர்கள்</p>
<p>தினமும் மரணவதை படுவதை</p>
<p>எப்படி என்னால் பொறுத்துக்கொள்ள முடியும்?</p>
<p> </p>
<p>நான் சந்திப்பவர்களும்</p>
<p>எனது கருத்தை ஒத்தவர்களாகவே</p>
<p>இருக்கின்றனர்.</p>
<p> </p>
<p>எங்களுக்கு</p>
<p>இது ஒரு மிகப் பெரிய பின்னடைவு,</p>
<p>இருந்தும் காலப்போக்கில்</p>
<p>கட்டாயம் நிமிர்த்தப்படும்</p>
<p>என்றுதான் உறுதியாக நினைக்கிறேன்.</p>
<p> </p>
<p>எங்கள் சுதந்திரத்திற்கான அத்திவாரமும்</p>
<p>திட்டங்களும்</p>
<p>மிக உறுதியாகவே போடப்பட்டிருந்தன.</p>
<p>அது எனக்கு நன்கு தெரியும்.</p>
<p>அந்த அனுமானங்கள் மட்டும்தான்</p>
<p>என்றைக்கும்</p>
<p>இலகுவானதாக எனக்குப் படுகிறது.</p>
<p>அதுபற்றி வேறு பலரும் அறிந்திருக்கக்கூடும்.</p>
<p> </p>
<p>மற்றவர் வெளியில் சொல்லாவிட்டாலும்</p>
<p>எல்லோரும்</p>
<p>உள்ளூர நன்றாகவே அறிவர்.</p>
<p> </p>
<p>என் தாய் மண்ணில்</p>
<p>நான் ஏன் வசிக்க முடியாது என்பதற்கான</p>
<p>மூல முகாந்திரம்</p>
<p>எனக்கு தெரிந்தாகவேண்டும்.</p>
<p>அதுவரை</p>
<p>நான் எதையும் எதற்காகவும்</p>
<p>சாதாரணமாக விட்டுவிட முடியாது.</p>
<p> </p>
<p>எனது</p>
<p>தாய் மண்ணில் அமைதி பிறக்கும்வரை,</p>
<p>நான் மட்டுமல்ல</p>
<p>எனது சந்ததி</p>
<p>தூங்கிக்கிடக்குமென்று நான் நினைக்கவில்லை.</p>
<p> </p>
<p>2009ல் பெருத்த இனப் படுகொலையுடன்</p>
<p>அனைத்தும் நிறைவுக்கு வந்தது என்றனர்.</p>
<p>இந்தியா</p>
<p>ஒரு இலட்சம் வீடு கட்டி கொடுக்க இருப்பதாக</p>
<p>செய்தி வந்தது</p>
<p>செய்தியை படித்த வழிப்போக்கன்</p>
<p>அடக்க முடியாமல் சிரித்தான்,</p>
<p>எனக்கு ஒன்றும் புரியவில்லை</p>
<p>ஏனென்று கேட்டேன்</p>
<p>இந்தியாவில்&nbsp;40&nbsp;கோடி மக்களுக்கு</p>
<p>வீடு இல்லை என்ற உண்மையை சொன்னான்.</p>
<p> </p>
<p>இந்திய அரசியல் என்னை புல்லரிக்க வைத்தது.</p>
<p> </p>
<p>நான்கு ஆண்டுகள் கடந்துவிட்டது.</p>
<p>அயலவர்கள்,&nbsp;&nbsp;அடுத்த வீட்டுக்காரர்</p>
<p>பஞ்சாயத்து செய்து தீர்வு சொல்லுவார்கள்</p>
<p>என நம்பினேன்,</p>
<p>ஆனால் அவர்கள்</p>
<p>ஆயிரம் மேடை அமைத்து விசாரித்தபோதும்</p>
<p>எங்களில்</p>
<p>செத்துப்போனது எத்தனைபேர் என்பதுகூட</p>
<p>அவர்களால் அறிய முடியவில்லை.</p>
<p> </p>
<p>எதையெல்லாமோ புலனாய்வு செய்து</p>
<p>தேடுவதாக சொன்னர்கள்,</p>
<p>ஒன்றையும் புடுங்கிவிடவில்லை.</p>
<p>அவர்கள்</p>
<p>எனது எரிந்த வீட்டினுள் கிடந்த</p>
<p>பூனையின்</p>
<p>மயிரை மட்டும் புடுங்கிக்கொண்டிருக்கின்றனர்</p>
<p>என்பதை அறிந்து வெறுத்துப்போனேன்.</p>
<p> </p>
<p>கயிறு இறுகிக்கொண்டிருப்பதாகவே</p>
<p>நான் உணருகிறேன்.</p>
<p>காப்பாற்றும் நோக்கோடு எவரும் இல்லை.</p>
<p>எங்களுக்கான நேரமும் ஒன்று உண்டு.</p>
<p>அதனால்</p>
<p>அந்த மண்ணில் மீண்டும் அமைதியின்மை</p>
<p>ஏற்படலாம்.</p>
<p>அந்த அமைதியின்மை</p>
<p>கருக்கட்டாமல் செய்யவேண்டிய பொறுப்பு</p>
<p>என்னுடையதல்ல என்பதில்</p>
<p>என்றைக்கும் நான் உறுதியாகவே உள்ளேன்.</p>
<p> </p>
<p>அமெரிக்க பூர்வீக குடிகள்போல,</p>
<p>அவுஸ்திரேலிய பழங்குடிகள்போல,</p>
<p>&#8220;பூமராங்&#8221;&nbsp;குடன் நான் விட்டேந்தியாக</p>
<p>இருந்திருந்தால்.</p>
<p>நாற்பது ஆண்டுகள்</p>
<p>என்னைப்பற்றி</p>
<p>எனது இனத்தின் அசைவுகள் பற்றி</p>
<p>எதுவும் வெளியில் தெரிந்திருக்காது.</p>
<p> </p>
<p>அமெரிக்கா,</p>
<p>அவுஸ்திரேலியா</p>
<p>எப்படி வெள்ளையர்களின் சொந்த நாடு என</p>
<p>வரலாறு தெரியாதவர்களால்</p>
<p>நம்பப்படுவதுபோல,</p>
<p>இலங்கையும் சிங்களவனின் நாடு என்று</p>
<p>நம்பப்பட்டிருக்கும்.</p>
<p>பாரதியார்மீதும் எனக்கு வருத்தம் உண்டு.</p>
<p> </p>
<p>சிங்களத் தீவினிற்கோர் பாலம் அமைப்போம்,</p>
<p>என்று எதுகை மோனையுடன்</p>
<p>சிலாகித்துவிட்டு போய்விட்டார்.</p>
<p>சிங்களவன் நாளை</p>
<p>வரலாற்று சான்றாக அதை தூக்கிப்பிடிக்க கூடும்.</p>
<p> </p>
<p>1948&nbsp;களில் பிரித்தானியா செய்த தவறு</p>
<p>அது எனக்கும் தெரியும்.</p>
<p>பிரித்தானியாவுக்கும் தெரியும்.</p>
<p>ஏன்</p>
<p>இந்தியாவுக்கும் தெரியும்.</p>
<p>முழு உலகத்துக்கும் இப்போ தெரிகிறது.</p>
<p> </p>
<p>நியாயம் என்பக்கம் இருக்கும்வரை</p>
<p>நான் எனது இருப்பிடத்திற்காக</p>
<p>மண்ணுக்காக போராடிக்கொண்டே இருப்பேன்.</p>
<p>அது எனது அடிப்படை உரிமை.</p>
<p>மறுப்பவர்கள்</p>
<p>எனக்கும் மனிதாபிமானத்துக்கும்</p>
<p>எதிரியாகிக்கொண்டே இருப்பர்.</p>
<p> </p>
<p>நான் மவுனமாக கிடப்பதென்றால்</p>
<p>மரம் தடியாக பிறந்திருக்கவேண்டும்.</p>
<p>அடி வாங்கிக்கொண்டு வாழுவதாக இருந்தால்</p>
<p>நாயாக பிறந்திருக்கவேண்டும்.</p>
<p>நான் அரசியல்வாதியாக இருக்கவேண்டும் என்றால்</p>
<p>இந்தியாவில் பிறந்திருக்கவேண்டும்.</p>
<p> </p>
<p>நான் மூடத்தனமாக மண்புழுவாக</p>
<p>இருந்தால்</p>
<p>சிங்களவனுக்கு நல்லது,</p>
<p>ஆனால்</p>
<p>எனக்கு அது நல்லதல்ல.</p>
<p> </p>
<p>எங்கள் உரிமையை&nbsp;1950&nbsp;களில்</p>
<p>நாங்கள் அரசியல் ரீதியாக தேடியபோது</p>
<p>எதையும் தரமுடியாது என்றார்கள்.</p>
<p>வந்தேறியான சிங்களவர்கள்.</p>
<p> </p>
<p>அவன் ஏன் இப்படி பேசுகிறான்</p>
<p>பின்னணி எதுவாக இருக்கும் என்று</p>
<p>பிரமித்துப்போனேன்.</p>
<p>அன்றைக்கும் இந்தியாதான்</p>
<p>பின்னுக்கு நின்றதோ என்று சந்தேகிக்கிறேன்.</p>
<p> </p>
<p>ஜனநாயக வழியில் திரண்டபோது</p>
<p>பின்னால் அடித்தார்கள்.</p>
<p>யார் தடி எடுத்து கொடுத்தது என்பதை</p>
<p>நான் அப்போ கவனிக்கவில்லை.</p>
<p> </p>
<p>காந்திய வழியில் போராடியபோது</p>
<p>வெட்டினார்கள்.</p>
<p>வீட்டை எரித்தார்கள்.</p>
<p>இனக்கலவரம் என்று பெயர் சூட்டி</p>
<p>அரசியல் செய்தனர்.</p>
<p>அப்போதான் எனக்குள் ரசாயினம் சுரந்தது.</p>
<p> </p>
<p>ஆத்திரப்பட்போது</p>
<p>கொதிக்கும் தார் பீப்பாவுக்குள்</p>
<p>தூக்கி போட்டார்கள்.</p>
<p>அம்மாவுக்கும் அக்காவுக்கும்</p>
<p>சூட்டுக்கோல் காய்ச்சி</p>
<p>நெற்றியிலும் மார்பிலும் சிங்கள ஶ்ரீ சுட்டார்கள்.</p>
<p>பிறப்புறுப்பில் சிங்க கொடியை நாட்டினார்கள்.</p>
<p> </p>
<p>அப்பாவும் மாமாவும் திமிறியபோது</p>
<p>அவர்களை</p>
<p>துப்பாக்கியால் சுட்டு கொன்று</p>
<p>தெருவில் ரயர் போட்டு கொளுத்தினார்கள்.</p>
<p> </p>
<p>எங்களுக்கும் கோபம் வந்தது.</p>
<p> </p>
<p>சிங்களவர்கள்</p>
<p>இந்தியா கலிங்கத்திலிருந்து</p>
<p>வந்திறங்கியதாக படித்திருக்கிறேன்.</p>
<p>இந்தியாவுக்கான இலங்கை தூதுவர்</p>
<p>காரியவாசாம்,</p>
<p>அந்த உண்மையை ஆதாரபூர்வமாக</p>
<p>இந்தியாவுக்கு</p>
<p>உத்தியோகபூர்வமாக அறிவித்தார்.</p>
<p> </p>
<p>வந்தேறியான சிங்களவன்</p>
<p>முதலாளி மூர்க்கத்துடன் அடாவடி செய்கிறான்.</p>
<p>அப்படியானால்</p>
<p>நாங்கள் ஏன் எங்கள் பூர்வீக மண்ணுக்காக</p>
<p>துப்பாக்கி தூக்கக்கூடாது?</p>
<p>ஏன் சுதந்திரமாக வாழமுடியாது?</p>
<p> </p>
<p>சேர்ந்து வாழும்படி</p>
<p>வம்படியாக வழக்குரைக்கின்றனர்.</p>
<p> </p>
<p>அம்மாவின் மார்பில் குறி சுட்டான்.</p>
<p>அக்காவின் பிறப்புறுப்பில் கொடியேற்றினான்.</p>
<p>அப்பாவையும் மாமாவையும்</p>
<p>கொதிக்கும் தார் பீப்பாவுக்குள் தூக்கி போட்டான்.</p>
<p>தங்கையை கற்பழித்தான்.</p>
<p>அவனுடன் சேர்ந்து வாழுவது என்றால்</p>
<p>நான் எதுவாக கருதப்படுவேன்?</p>
<p> </p>
<p>உரிமை இருக்கிறது என்பதால்</p>
<p>துப்பாக்கி தூக்கினோம்.</p>
<p>தற்காப்புக்காக</p>
<p>என்று சொல்ல வரவில்லை</p>
<p>எதிர்த்து போராடுவதற்காக</p>
<p>என்பது உண்மையே.</p>
<p> </p>
<p>&#8220;மணலாறு&#8221;&nbsp;&nbsp;&#8220;வெலி ஓயா&#8221;&nbsp;ஆக்கப்பட்டபோது</p>
<p>எனது கழுத்து அறுக்கப்பட்டதாக உணர்ந்தேன்.</p>
<p>எனது கல்வி தரப்படுத்தப்பட்டபோது</p>
<p>நான் முட்டளாக்கப்படுவதை உணர்ந்தேன்.</p>
<p>புத்தர் சிலைகளை</p>
<p>எனது முற்றத்தில் நாட்டியபோது</p>
<p>எனது கடவுளை கடலில் தேடினேன்.</p>
<p>வீடு பறிக்கப்பட்டபோது</p>
<p>அகதி ஆக்கப்பட்டதாக மனமார உணர்ந்தேன்.</p>
<p> </p>
<p>மீண்டும்&nbsp;2009ல் அம்மா,&nbsp;&nbsp;அக்கா,&nbsp;&nbsp;தங்கை</p>
<p>கற்பழிக்கப்பட்டபோதும்</p>
<p>எனது குழந்தைகளை கழுத்தறுத்து வீசிய பின்னும்,</p>
<p>சிங்களவனுடன் சேர்ந்து வாழும்படி</p>
<p>இந்தியா சொல்லுகிறது.</p>
<p>எனது வாழ்க்கையை தீர்மானிக்க</p>
<p>எனக்கு ஏன் உரிமையில்லை.</p>
<p> </p>
<p>சிங்களவனைவிட</p>
<p>சிங்களவனுடன் சேர்ந்து வாழச்சொல்பவன்</p>
<p>எந்தளவுக்கு கொடியவன்.</p>
<p> </p>
<p>நாங்கள் சிகிரியாவில்,</p>
<p>அனுரதபுரத்தில்,</p>
<p>மாத்தறை,&nbsp;&nbsp;ஹம்பாந்தோட்டையில்</p>
<p>இடம் பிடிக்க அடாவடித்தனத்துடன்</p>
<p>நிலம் ஆக்கிரமிக்கவில்லை.</p>
<p>நாங்கள் வாழ்ந்த</p>
<p>வடக்கு கிழக்கு மண்ணில்</p>
<p>நிம்மதியாக வாழ விடுங்கள்</p>
<p>என்றுதான் கேட்டோம்.</p>
<p>இது எங்கள் மண்</p>
<p>இன்னும் கேட்போம்.</p>
<p>இனியும் கேட்போம்.</p>
<p> </p>
<p>நாங்கள் தோற்றுப்போனதாகவே</p>
<p>காட்டப்படுகிறது.</p>
<p>நாங்கள் தோற்றுப்போனதாகவே</p>
<p>இப்போதைக்கு இருக்கட்டும்.</p>
<p>நாங்கள் வெல்லும்வரை</p>
<p>தோற்றுப்போனதாக நினைக்கப்போவதில்லை.</p>
<p> </p>
<p>-ஊர்க்குருவி-</p>
<div class="fcbk_share"><div class="fcbk_button">
							<a href="http://www.facebook.com/profile.php?id=100007384787541" target="_blank">
								<img src="/images/4617/standard-facebook-ico.png" alt="Fb-Button" class="img-responsive" style="" height="" width="" />
							</a>
						</div><div class="fcbk_like"><div class="fb-like" data-href="http://savukkunews.com/4617/" data-layout="button_count" data-action="like" data-show-faces="false" data-share="true"></div></div></div>
<div class="sharedaddy sd-sharing-enabled"><div class="robots-nocontent sd-block sd-social sd-social-icon sd-sharing"><h3 class="sd-title">Share this:</h3><div class="sd-content"><ul><li class="share-facebook"><a rel="nofollow" class="share-facebook sd-button share-icon no-text" href="http://savukkunews.com/4617/?share=facebook" title="Share on Facebook" id="sharing-facebook-4617"><span></span><span class="sharing-screen-reader-text">Share on Facebook</span></a></li><li class="share-twitter"><a rel="nofollow" class="share-twitter sd-button share-icon no-text" href="http://savukkunews.com/4617/?share=twitter" title="Click to share on Twitter" id="sharing-twitter-4617"><span></span><span class="sharing-screen-reader-text">Click to share on Twitter</span></a></li><li class="share-google-plus-1"><a rel="nofollow" class="share-google-plus-1 sd-button share-icon no-text" href="http://savukkunews.com/4617/?share=google-plus-1" title="Click to share on Google+" id="sharing-google-4617"><span></span><span class="sharing-screen-reader-text">Click to share on Google+</span></a></li><li class="share-tumblr"><a rel="nofollow" class="share-tumblr sd-button share-icon no-text" href="http://savukkunews.com/4617/?share=tumblr" title="Click to share on Tumblr"><span></span><span class="sharing-screen-reader-text">Click to share on Tumblr</span></a></li><li class="share-reddit"><a rel="nofollow" class="share-reddit sd-button share-icon no-text" href="http://savukkunews.com/4617/?share=reddit" title="Click to share on Reddit"><span></span><span class="sharing-screen-reader-text">Click to share on Reddit</span></a></li><li class="share-pinterest"><a rel="nofollow" class="share-pinterest sd-button share-icon no-text" href="http://savukkunews.com/4617/?share=pinterest" title="Click to share on Pinterest"><span></span><span class="sharing-screen-reader-text">Click to share on Pinterest</span></a></li><li class="share-end"></li></ul></div></div></div>
<div class="sharedaddy sd-block sd-like jetpack-likes-widget-wrapper jetpack-likes-widget-unloaded" id="like-post-wrapper-68584444-4617-54750e83dbddb" data-src="//widgets.wp.com/likes/#blog_id=68584444&amp;post_id=4617&amp;origin=savukkunews.com&amp;obj_id=68584444-4617-54750e83dbddb" data-name="like-post-frame-68584444-4617-54750e83dbddb"><h3 class="sd-title">Like this:</h3><div class="likes-widget-placeholder post-likes-widget-placeholder" style="height:55px"><span class="button"><span>Like</span></span> <span class="loading">Loading...</span></div><span class="sd-text-color"></span><a class="sd-link-color"></a></div>
<!--<rdf:RDF xmlns:rdf="http://www.w3.org/1999/02/22-rdf-syntax-ns#"
			xmlns:dc="http://purl.org/dc/elements/1.1/"
			xmlns:trackback="http://madskills.com/public/xml/rss/module/trackback/">
		<rdf:Description rdf:about="http://savukkunews.com/4617/"
    dc:identifier="http://savukkunews.com/4617/"
    dc:title="மே 17"
    trackback:ping="http://savukkunews.com/4617/trackback/" />
</rdf:RDF>-->

			</article>
		</div>
	</div>

	<footer>


</footer>

</div>

</body>
</html>
