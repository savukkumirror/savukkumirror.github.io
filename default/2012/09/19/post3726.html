<!DOCTYPE html>
<html ng-app="postapp">

	<head>
    <meta charset="utf-8">
    <meta name="viewport" content="width=device-width initial-scale=1" />
    <meta http-equiv="X-UA-Compatible" content="IE=edge">

    <title>சவுக்கு- மிருக விதி..</title>
    <meta name="description" content="Test Blog Site
">

    <link rel="canonical" href="/default/2012/09/19/post3726.html">
    <link rel="stylesheet" href="/css/post.css"/>

    <link rel="stylesheet" href="//maxcdn.bootstrapcdn.com/bootstrap/3.3.0/css/bootstrap.min.css" />
    <script src="//ajax.googleapis.com/ajax/libs/angularjs/1.3.2/angular.min.js"></script>
    <script src="//angular-ui.github.io/bootstrap/ui-bootstrap-tpls-0.11.2.js"></script>

    <script src="/js/posts.js"></script>
</head>


<body>
<div class="container" ng-controller="PostListController">
	<!--<header>
	<nav class="navbar navbar-default navbar-fixed-top" role="navigation">
		<div class="container">
			<div class="navbar-header">
				<button type="button" class="navbar-toggle" ng-init="isCollapsed = true" ng-click="isCollapsed = !isCollapsed">
					<span class="sr-only">Toggle navigation</span>
					<span class="icon-bar"></span>
					<span class="icon-bar"></span>
					<span class="icon-bar"></span>
				</button>
				<a class="navbar-brand" href="/index.html"><img src="/images/logo_small.jpg" class="logo-small"/> </a>
			</div>
			<div class="navbar-collapse" ng-class="{collapse: isCollapsed}">
				<ul class="nav navbar-nav navbar-right">
					<li class="active"><a href="/index.html">Home</a></li>
					<li class="dropdown" ng-class="{ open : dd1 }" ng-init="dd1 = false" ng-click="dd1 = !dd1">
						<a role="button" class="dropdown-toggle" dropdown-toggle="" aria-haspopup="true" aria-expanded="false">
							Recent Posts <b class="caret"></b>
						</a>
						<ul class="dropdown-menu" >
							<li ng-repeat="post in recentPosts()"><a ng-href=""><div ng-bind-html="post.title"></div></a></li>
						</ul>
					</li>
					<li><a href="#contact">Archives</a></li>
				</ul>
			</div>
		</div>
	</nav>
</header>-->

<header>
	<nav class="navbar navbar-default navbar-fixed-top" role="navigation">
		<div class="container">
			<a class="navbar-brand" href="/index.html">
				சவுக்கு
			</a>
		</div>
	</nav>
</header>

	<div class="row" style="margin-top: -18px;">
		<div class="col-md-4 col-md-push-8">
			
<div class="row">
    <div class="col-md-12 logo">
      <img src="/images/logo.jpg"/>
    </div>
</div>



<div class="row">
    <div class="col-md-12 hidden-xs hidden-sm">
        <h3 class="recent-posts-title">Recent Posts</h3>

        <ul ng-repeat="post in recentPosts()">
            <li><a href="{{post.href}}"><span ng-bind-html="post.title"/></a></li>
        </ul>
    </div>

    <div class="col-md-12 hidden-md hidden-lg">
        <div class="btn-group full-width" dropdown is-open="status.isopen">
            <button type="button" class="btn btn-primary dropdown-toggle full-width" ng-disabled="disabled">
                Recent Posts <span class="caret"></span>
            </button>
            <ul class="dropdown-menu" role="menu">
                <li ng-repeat="post in recentPosts()"><a href="{{post.href}}"><span ng-bind-html="post.title"/></li>
            </ul>
        </div>
    </div>
</div>



		</div>

		<div class="col-md-8 col-md-pull-4">

			<h1 class="post-title">மிருக விதி..</h1>
			<p class="post-meta">Sep 19, 2012</p>

			<article class="post-content">
				<div class="fcbk_share"><div class="fcbk_button">
							<a href="http://www.facebook.com/profile.php?id=100007384787541" target="_blank">
								<img src="/images/3726/standard-facebook-ico.png" alt="Fb-Button" class="img-responsive" style="" height="" width="" />
							</a>
						</div><div class="fcbk_like"><div class="fb-like" data-href="http://savukkunews.com/3726/" data-layout="button_count" data-action="like" data-show-faces="false" data-share="true"></div></div></div>
<p><img class="img-responsive" style="" src="/images/3726/3-1.jpg" alt="3-1" width="" height="" /></p>
<p>எலிக்கு,&nbsp;எறும்புக்கு,</p>
<p>பாம்பு,&nbsp;தேரைக்கு,</p>
<p>காட்டு&nbsp;மரத்துக்கு,</p>
<p>தேள்,&nbsp;பூரானுக்கும்.</p>
<p>வாழ்வியல்&nbsp;தத்துவம் பற்றி</p>
<p>வாதாடுவதற்கு</p>
<p>சட்டப்படி&nbsp;அமைப்புக்கள் உண்டு.</p>
<p> </p>
<p>எலி&nbsp;வளைக்குள் நீர் புகுந்துவிட்டால்,</p>
<p>பெருச்சாளி&nbsp;புகை இடுக்கில் சிக்கிக்கொண்டால்,</p>
<p>தவளை பாம்பை கௌவிக்கொண்டால்,</p>
<p>அவைகளை காப்பாற்ற</p>
<p>போர்க்கால அடிப்படையில்</p>
<p>தெருவில்&nbsp;இறங்கி போராட்டம் நடத்த</p>
<p>அரச அனுசரணையுடன்</p>
<p>அமைப்பு&nbsp;ரீதியாக</p>
<p>மனிதனுக்கு உரிமையுண்டு!</p>
<p> </p>
<p>ஆனால்</p>
<p>பாவப்பட்ட மனித குலத்துக்கு மட்டும்</p>
<p>எதிர்மறையான புளக்கமே</p>
<p>வாழ்வியலில் சாத்தியம்</p>
<p>என்கிறது ஆளும் வர்க்கம்.</p>
<p> </p>
<p>மானுடம்&nbsp;தவிர்த்தவற்றின்</p>
<p>வாழ்வின்&nbsp;சூட்சுமத்தை</p>
<p>அறிந்து&nbsp;கொள்ள மட்டும்.</p>
<p>ஐநா&nbsp;வும் அதிகார வர்க்கங்களும்</p>
<p>அனுதினமும்</p>
<p>பலகோடி&nbsp;பணம் செலவு செய்கிறது!</p>
<p> </p>
<p>அவைகளுக்காக</p>
<p>மனிதாபிமானத்துடன்</p>
<p>பெருத்த&nbsp;வரையறை</p>
<p>விஞ்ஞான,&nbsp;அறிவியல்&nbsp;மேதாவிகளால்</p>
<p>உலக&nbsp;அரங்கத்தில்&nbsp;வகுக்கப்பட்டிருக்கிறது.</p>
<p> </p>
<p>அடப்பாவி&nbsp;ஏழை மனிதா!</p>
<p>அவை</p>
<p>உனக்கு சற்றும் பொருந்தாது,</p>
<p>உணர்ந்துகொள் என்று</p>
<p>கூடங்குளம் படுகொலை சொல்லுகிறது.</p>
<p> </p>
<p>தெரியாவிட்டால்,</p>
<p>காவல்த்துறையை,</p>
<p>கட்சி மேலாளர்களை</p>
<p>கேட்டு தெரிந்துகொள் என்று</p>
<p>புரிய வைக்கின்றனர்</p>
<p>ஆட்சியாளர்கள்,&nbsp;கட்சி முதலாளிகள்.</p>
<p> </p>
<p>நீ தேசியத்தை சொந்தமாக எண்ணும்வரை,</p>
<p>நீ&nbsp;ஏழை மனிதனாக இருக்கும்வரை,</p>
<p>உரிமையுள்ள</p>
<p>சுதந்திரவானாக சிந்திப்பது,</p>
<p>தண்டனைக்குரிய குற்றம்</p>
<p>என்பது பல இடங்களில்</p>
<p>மெத்த சரியாக உணர்த்தப்பட்டிருக்கிறது!</p>
<p> </p>
<p>இருந்தும் நீ போராடுகிறாய்!!.</p>
<p> </p>
<p>உரிமை எதுவும் உனக்கு சாத்தியமில்லை!</p>
<p>கனவில் வேண்டுமானால்</p>
<p>சுதந்திர மனிதனாக</p>
<p>ஆனந்தமாக வாழ்ந்து களித்துக்கொள்!</p>
<p>இப்படி</p>
<p>காவல்த்துறை இடித்துரைக்கிறது!</p>
<p> </p>
<p>உனது&nbsp;மனைவி குழந்தைகளுக்கு</p>
<p>அணுவால் ஆபத்து என்றறிந்தால்</p>
<p>ஊரை விட்டோடிவிடு,</p>
<p>அல்லது</p>
<p>நகரத்து அரசியல் கட்சி ஒன்றில்</p>
<p>ஐக்கியமாகி தொண்டனாக கலந்துவிடு.</p>
<p>இல்லையென்றால்</p>
<p>பட்டணத்தில்</p>
<p>ரசிகர் மன்றம் ஒன்றை துறந்துகொள்.</p>
<p>இதுதான் மூத்த அரசியல்வாதிகளின்</p>
<p>முதலீடு என்கிறது தமிழகத்து</p>
<p>திராவிட அரசியல் வரலாறு.</p>
<p> </p>
<p>சட்டத்தின்&nbsp;தாற்பரீகம் அறியாமல்,</p>
<p>உரிமை உள்ளதென்று நினைத்து</p>
<p>தெரியாத்தனமாக</p>
<p>தெருவுக்கு&nbsp;வந்தால்</p>
<p>பெருங்குற்றமாகிவிடும்</p>
<p>ஏமாந்து&nbsp;போகாதே!</p>
<p>என்பதை</p>
<p>பரமக்குடி போதித்து போனது.</p>
<p> </p>
<p>மிருகவதை&nbsp;கொலைக்குற்றம்!</p>
<p>பிராணியை&nbsp;துன்புறுத்தினால்</p>
<p>சிறைத்தண்டனை!</p>
<p>மரம்&nbsp;வெட்டினால் தண்டனை!</p>
<p>உரிமைக்கு நீ போராடினால்</p>
<p>உயிருக்கு உத்தரவாதம் இல்லை</p>
<p>இதைத்தான்</p>
<p>முள்ளிவாய்க்கால் மெய்ப்படுத்தியது.</p>
<p> </p>
<p>மிருகங்களுக்கான விதி உனக்கு பொருந்தாது!</p>
<p>நீ பொருமினால் அழிக்கப்படுவாய்</p>
<p>இதுதான்</p>
<p>சனநாயக சட்டமாக பகிரப்பட்டிருக்கிறது.</p>
<p> </p>
<p>அதைத்தானே</p>
<p>இலங்கை, இந்திய சனநாயகமும்</p>
<p>மத்தியும்,&nbsp;மானிலமும் எப்போதும்</p>
<p>மெத்த தெளிவாக சொல்லி வருகின்றன,</p>
<p>சாக்காட்டு சட்டங்களும் அதைத்தானே</p>
<p>வரையுறுத்தி&nbsp;நிற்கிறது.</p>
<p>அவற்றை&nbsp;பின்பற்றி வழிமொழிய</p>
<p>தேசத்திலும் ஆயிரம்&nbsp;அமைப்புக்கள்</p>
<p>போட்டி&nbsp;போட்டு நிற்கின்றன.</p>
<p> </p>
<p>மானுடத்துக்கு</p>
<p>அது ஒரு காலமும் பொருந்தாது!</p>
<p>இருந்தும்</p>
<p>நீ போராடுகிறாய்!</p>
<p> </p>
<p>அணு உலை வெடித்து ஆறாக ஓடினாலும்,</p>
<p>ஆற்றுநீர் கடலில் பாய்ந்து வீணாகி போனாலும்,</p>
<p>அப்பன்,&nbsp;அண்ணன் கடலில் செத்தொழிந்தாலும்.</p>
<p>ஆற்றாமையில்</p>
<p>பிறப்பு உரிமையின் பேரால்</p>
<p>ஆர்பாட்டம் செய்யாதே!</p>
<p>உருக்குலைந்து போவாய்</p>
<p>என்றே வரையப்பட்டிருக்கிறது.</p>
<p> </p>
<p>அடிப்படை உரிமை உனக்கு</p>
<p>கிடைக்கவில்லை என்றாலும்,</p>
<p>விலையேற்றத்தின் பளு</p>
<p>உன் கழுத்தை நெரித்தாலும்,</p>
<p>குழந்தைகள் பட்டினியால் செத்தாலும்,</p>
<p>வினைப்பயன் என்று எடுத்துக்கொள்.</p>
<p> </p>
<p>ஆட்சியாளர்களின்</p>
<p>முறைகேடுகள் பற்றி</p>
<p>நீ ஆள் சேர்த்து பேசக்கூடாது.</p>
<p> </p>
<p>ஊழல்&nbsp;முறைகேட்டை தட்டிக்கேட்டால்</p>
<p>உனக்குத்தான்&nbsp;வாழ்வு பழுதாகிவிடும்.</p>
<p>நாட்டு&nbsp;நலனென்று</p>
<p>நீ&nbsp;குரல்&nbsp;கொடுத்தால்</p>
<p>தனிமைப்படுத்தப்பட்டு</p>
<p>சோற்றுக்கு&nbsp;வழியில்லாமல்</p>
<p>செத்து&nbsp;போய்விடுவாய்.</p>
<p>காவல்த்துறையிடம் அகப்பட்டால்</p>
<p>கதை கந்தலாகிவிடும்.</p>
<p> </p>
<p>உன்&nbsp;சமூகத்தை வழிநடத்தவும்</p>
<p>சீர்திருத்தம் பற்றி பேசவும்</p>
<p>யார்&nbsp;உனக்கு அனுமதி தந்தது?</p>
<p>என்ன&nbsp;&nbsp;நடந்தாலும்</p>
<p>கேள்வி கேட்க</p>
<p>உனக்கு&nbsp;எந்த&nbsp;உரிமையுமில்லை!</p>
<p>ஏனென்றால்</p>
<p>நீ ஆட்சியாளர்களின் விருப்பத்திற்குரிய</p>
<p>விளையாட்டு பொருள்.</p>
<p>அத்துடன்,&nbsp;நீ ஆறறிவு</p>
<p>மனிதன் என்பதை மறந்துவிடாதே!</p>
<p> </p>
<p>உன்னை&nbsp;சுட்டு தள்ளினாலும்,</p>
<p>தூக்கில்&nbsp;மாட்டினாலும்,</p>
<p>கட்டிப்போட்டு&nbsp;அடித்தாலும்,</p>
<p>ஏன்&nbsp;என்று எவரும் கேட்கமாட்டார்கள்.</p>
<p>கேட்க&nbsp;சனநாயக சக்கரமும்</p>
<p>சட்டத்தின்&nbsp;&nbsp;ஓட்டமும் ஒத்துவராது!</p>
<p>தட்டி&nbsp;கேட்டாலும்</p>
<p>தரித்திரமும்</p>
<p>தண்டனையும்&nbsp;&nbsp;உன்னைத்தான் துரத்தும்!.</p>
<p> </p>
<p>போபாலை திரும்பி&nbsp;பார்!</p>
<p>கும்பகோணத்தை சிந்தித்து&nbsp;பார்!</p>
<p>பரமக்குடியை&nbsp;கிரகித்து பார்!</p>
<p>சிவகாசியை அசைபோட்டு&nbsp;பார்!</p>
<p>முள்ளிவாய்க்காலை தள்ளி நின்று&nbsp;பார்!</p>
<p>மீனவர்களின்&nbsp;வாழ்க்கையை முழுதாக பார்!</p>
<p>பார்த்துக்கொண்டேயிரு!</p>
<p> </p>
<p>மாற்றி</p>
<p>எங்காவது&nbsp;ஏழைக்கு நியாயம் கிடைத்ததாக,</p>
<p>அடக்குமுறைக்கு எதிராக,</p>
<p>அதிகார&nbsp;வர்க்கம்&nbsp;தண்டிக்கப்பட்டதாக,</p>
<p>ஊழல்வாதிகள் கழுவில் ஏற்றப்பட்டதாக</p>
<p>தகவலுண்டா தேடிப்பார்.</p>
<p> </p>
<p>ஆனால்</p>
<p>&#8220;கொல்லப்பட்டபோதும்</p>
<p>நீ போராடிக்கொண்டிருக்கிறாய்.</p>
<p>அது ஒன்றுதான் உறுத்துகிறது&#8221;,</p>
<p> </p>
<p>மீறி</p>
<p>ஒருவேளை!</p>
<p>ஒரு&nbsp;நபர் விசாரணை கமிஷன் வந்தாலும்,</p>
<p>நவீன&nbsp;&nbsp;சனநாயகத்தை&nbsp;புறந்தள்ளி</p>
<p>புதிதாக&nbsp;ஒன்றையும்</p>
<p>அனுமானித்து&nbsp;விடப்போவதில்லை.</p>
<p>சர்வ&nbsp;வல்லமையும்+&nbsp;சனநாயகமும்</p>
<p>இதைத்தான்&nbsp;விதந்துரைக்கிறது!</p>
<p> </p>
<p>போபர்ஸ் பீரங்கி ஊழல்</p>
<p>அதர்ஷ குடியிருப்பு ஊழல்</p>
<p>கொமன் வெல்த் விளையாட்டு ஊழல்</p>
<p>முத்திரை தாள் மெத்தப்பெரிய ஊழல்</p>
<p>ஸ்பெக்ரம் விண்வெளி ஊழல்</p>
<p>நிலக்கரியின் மிகப்பெரிய ஊழல்</p>
<p>கிலிசகேடான கழிப்பறை ஊழல்</p>
<p>இவைகள் நடந்ததால்</p>
<p>அரசாங்கம் இல்லையென்று போய்விடுமா?</p>
<p> </p>
<p>உனக்காக&nbsp;என்றும்&nbsp;இலவசங்கள்</p>
<p>தோன்றிக்கொண்டேயிருக்கின்றன,</p>
<p>அதை ஊழல் அரித்து தின்றாலும்,</p>
<p>கிடைப்பதை</p>
<p>இருகரம் கூப்பி&nbsp;வாங்கி,</p>
<p>புகைப்படத்துக்கு போஸ் கொடுத்துவிட்டு</p>
<p>சிவனே&nbsp;என்று</p>
<p>அமைதியாக&nbsp;கிடப்பதே உன் பணி!</p>
<p> </p>
<p>அதிக&nbsp;பட்சமாக,</p>
<p>அறிவிக்கப்பட்ட&nbsp;தேர்தல் காலத்தில்</p>
<p>ஆட்சியை&nbsp;தெரிவுசெய்ய,</p>
<p>உனக்கு உரிமையுண்டு!</p>
<p>அமைச்சரை&nbsp;வரவேற்க,</p>
<p>மேயரை&nbsp;துதிபாட,</p>
<p>பஞ்சாயத்து&nbsp;தலைவருக்கு</p>
<p>பாதுகை&nbsp;கட்ட,</p>
<p>இன்னும்&nbsp;உன்னை நம்பி</p>
<p>பொறுப்புக்கள்</p>
<p>நிறைய&nbsp;இருக்கின்றன.</p>
<p> </p>
<p>அதிகாரம் செலுத்தவேண்டுமென்றால்</p>
<p>கட்சியின்&nbsp;இளைஞர் அணியில் சேர்ந்துவிடு</p>
<p>கட்ட பஞ்சாயத்து தேடி வரும்</p>
<p>உரிய&nbsp;காலத்தில் சொத்து சேரும்.</p>
<p> </p>
<p>எதுவும் சாத்தியப்படவில்லையா</p>
<p>பல்லு&nbsp;தெரிய&nbsp;சிரித்துக்கொண்டே</p>
<p>படுத்து&nbsp;தூங்கு.</p>
<p>பேசும்&nbsp;உரிமையெல்லாம் உனக்கில்லை</p>
<p>அதுபற்றி</p>
<p>உனக்கு&nbsp;தெரியவும் வேண்டாம்!</p>
<p> </p>
<p>அதையும்&nbsp;மீறி</p>
<p>உரிமையை அடைய&nbsp;நீ&nbsp;முற்பட்டால்</p>
<p>நீ&nbsp;துரோகிதானே!</p>
<p>தெருவுக்கு&nbsp;வந்து நீ போராடினால்</p>
<p>நீ&nbsp;தீவிரவாதிதானே!</p>
<p> </p>
<p>இதுதான்&nbsp;இந்தியாவின்</p>
<p>நவீன&nbsp;சனநாயக&nbsp;சட்டம்!</p>
<p>இதைத்தான்</p>
<p>அறுபது ஆண்டுகளுக்கு மேலாக</p>
<p>கட்டி காப்பாற்ற</p>
<p>வயோதிப கட்சிகள் பாடுபடுகின்றன.</p>
<p> </p>
<p>கூடங்குளம்&nbsp;பிரதேசத்தை</p>
<p>வேடந்தாங்கலாக</p>
<p>மாற்ற&nbsp;முயற்சிக்காதே!</p>
<p>விளைவு&nbsp;விபரீதமாகிப்போகும்.</p>
<p> </p>
<p>இத்தனை ஊழல்களை கட்டிக்காத்த</p>
<p>ஆட்சியாளர்களுக்கு</p>
<p>மண்ணும் மரங்களும்</p>
<p>நீயும் உன் சந்ததியும்</p>
<p>எப்படி வாழவேண்டும் என்பது</p>
<p>மெத்த சரியாகவே தெரியும்.</p>
<p> </p>
<p>அணுவை&nbsp;விதைப்பது ஏன்,</p>
<p>ஆட்சி&nbsp;நடத்துவது எப்படி</p>
<p>என்பதை&nbsp;அறிந்து நீ</p>
<p>என்ன&nbsp;செய்துவிடப்போகிறாய்.</p>
<p> </p>
<p> </p>
<p> </p>
<p>அது</p>
<p>ஆட்சியாளர்களின் கவலை!</p>
<p>அதற்குத்தானே&nbsp;அவர்களை</p>
<p>ஐந்து,&nbsp;ஐந்து&nbsp;வருடங்களுக்கு</p>
<p>நீயாக</p>
<p>விரும்பி&nbsp;தெரிவு செய்திருக்கிறாய்.</p>
<p>அதுதானே&nbsp;&nbsp;மக்களாட்சி!</p>
<p>அதுதானே&nbsp;சனநாயகம்!</p>
<p>அதுதானே&nbsp;அரசியல் சாசனம்!</p>
<p> </p>
<p>உனது தொடர் போராட்டங்கள்</p>
<p>எங்களை எரிச்சலடைய வைக்கிறது.</p>
<p>ஏதாவது திரும்பி விடுமோ</p>
<p>என்ற பயம் இருந்தாலும்,</p>
<p>அது அவ்வளவு இலகுவானதல்ல</p>
<p>என்ற நம்பிக்கையை காவல்த்துறையும்,</p>
<p>உள்த்துறையும் தந்துகொண்டுதான் இருக்கின்றன.</p>
<p> </p>
<p>சனாதிபதிக்கும்,</p>
<p>பிரதமருக்கும்,</p>
<p>வெளியுறவு&nbsp;மந்திரிக்கும்,</p>
<p>கொள்கை&nbsp;வகுப்பாளர்களுக்கும்,</p>
<p>கட்சி&nbsp;தலைவர்களுக்கும்,</p>
<p>விஞ்ஞானம்&nbsp;படித்தவர்களுக்கும்</p>
<p>தெரியாத&nbsp;அற்புதம்,</p>
<p>சாதாரணாமாக தேர்தலில் வாக்களிக்கும்</p>
<p>பாவப்பட்ட&nbsp;உனக்கு&nbsp;என்ன தெரிந்துவிட்டது?</p>
<p> </p>
<p>ஆனாலும் மனிதா!</p>
<p>ஆட்சியாளர்களை&nbsp; தெரிவு செய்யும் அதிகாரம்</p>
<p>என்றைக்கும்</p>
<p>உனது கைகளில்த்தான் இருக்கிறது</p>
<p>அடுத்த தேர்தலில் கண்களை திற,</p>
<p>பள பளக்கும் அட்டை கத்திகளை தூர வீசிவிட்டு</p>
<p>மெத்த சரியான கத்தியை தெரிவு செய்</p>
<p>அத்தனையும் சாத்தியமாகும்.</p>
<p> </p>
<p><span style="font-size: 12pt; color: #000080;">ஊர்க்குருவி.</span></p>
<p> </p>
<div class="fcbk_share"><div class="fcbk_button">
							<a href="http://www.facebook.com/profile.php?id=100007384787541" target="_blank">
								<img src="/images/3726/standard-facebook-ico.png" alt="Fb-Button" class="img-responsive" style="" height="" width="" />
							</a>
						</div><div class="fcbk_like"><div class="fb-like" data-href="http://savukkunews.com/3726/" data-layout="button_count" data-action="like" data-show-faces="false" data-share="true"></div></div></div>
<div class="sharedaddy sd-sharing-enabled"><div class="robots-nocontent sd-block sd-social sd-social-icon sd-sharing"><h3 class="sd-title">Share this:</h3><div class="sd-content"><ul><li class="share-facebook"><a rel="nofollow" class="share-facebook sd-button share-icon no-text" href="http://savukkunews.com/3726/?share=facebook" title="Share on Facebook" id="sharing-facebook-3726"><span></span><span class="sharing-screen-reader-text">Share on Facebook</span></a></li><li class="share-twitter"><a rel="nofollow" class="share-twitter sd-button share-icon no-text" href="http://savukkunews.com/3726/?share=twitter" title="Click to share on Twitter" id="sharing-twitter-3726"><span></span><span class="sharing-screen-reader-text">Click to share on Twitter</span></a></li><li class="share-google-plus-1"><a rel="nofollow" class="share-google-plus-1 sd-button share-icon no-text" href="http://savukkunews.com/3726/?share=google-plus-1" title="Click to share on Google+" id="sharing-google-3726"><span></span><span class="sharing-screen-reader-text">Click to share on Google+</span></a></li><li class="share-tumblr"><a rel="nofollow" class="share-tumblr sd-button share-icon no-text" href="http://savukkunews.com/3726/?share=tumblr" title="Click to share on Tumblr"><span></span><span class="sharing-screen-reader-text">Click to share on Tumblr</span></a></li><li class="share-reddit"><a rel="nofollow" class="share-reddit sd-button share-icon no-text" href="http://savukkunews.com/3726/?share=reddit" title="Click to share on Reddit"><span></span><span class="sharing-screen-reader-text">Click to share on Reddit</span></a></li><li class="share-pinterest"><a rel="nofollow" class="share-pinterest sd-button share-icon no-text" href="http://savukkunews.com/3726/?share=pinterest" title="Click to share on Pinterest"><span></span><span class="sharing-screen-reader-text">Click to share on Pinterest</span></a></li><li class="share-end"></li></ul></div></div></div>
<div class="sharedaddy sd-block sd-like jetpack-likes-widget-wrapper jetpack-likes-widget-unloaded" id="like-post-wrapper-68584444-3726-5475103236d3d" data-src="//widgets.wp.com/likes/#blog_id=68584444&amp;post_id=3726&amp;origin=savukkunews.com&amp;obj_id=68584444-3726-5475103236d3d" data-name="like-post-frame-68584444-3726-5475103236d3d"><h3 class="sd-title">Like this:</h3><div class="likes-widget-placeholder post-likes-widget-placeholder" style="height:55px"><span class="button"><span>Like</span></span> <span class="loading">Loading...</span></div><span class="sd-text-color"></span><a class="sd-link-color"></a></div>
<!--<rdf:RDF xmlns:rdf="http://www.w3.org/1999/02/22-rdf-syntax-ns#"
			xmlns:dc="http://purl.org/dc/elements/1.1/"
			xmlns:trackback="http://madskills.com/public/xml/rss/module/trackback/">
		<rdf:Description rdf:about="http://savukkunews.com/3726/"
    dc:identifier="http://savukkunews.com/3726/"
    dc:title="மிருக விதி.."
    trackback:ping="http://savukkunews.com/3726/trackback/" />
</rdf:RDF>-->

			</article>
		</div>
	</div>

	<footer>


</footer>

</div>

</body>
</html>
